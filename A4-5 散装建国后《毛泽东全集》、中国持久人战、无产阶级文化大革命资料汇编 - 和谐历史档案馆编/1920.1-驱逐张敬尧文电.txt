驱逐张敬尧文电 - 和谐历史档案馆 Banned Historical Archives

标题： 驱逐张敬尧文电

作者：毛泽东

时间： 1920.1

标签：关键人物文稿 文章

选择来源：毛泽东思想万岁(1913-1943卷)

驱逐张敬尧文电

......吾湘不幸，迭受兵凶，连亘数年，疮痍满目。上岁张敬尧入湘以后，纵饿狼之兵，奸焚劫杀，聘勐虎之政，铲刮诈捐。卖公地，卖湖田，卖矿厂，卖纱厂，公家之财产已罄；加米捐，加盐税，加纸捐，加田税，人民之膏脂全干。洎乎今日，富者贫，贫者死，困苦流离之况，令人不忍卒闻。被张贼兄弟累资各数千百，尚不自厌，连此仅存之米盐公款，竟思攫入私囊以甘心。去年张贼曾嗾使湘痞李鸣九等电京查问此款，至去长沙设立米盐公股清查处；闻近复贿令郭人漳等以旅京湘事维持会名义向熊秉三先生诘问该款，无理取闹；推其用意，无非欲攫尽湖南财产，吃尽湖南人民，以饱其欲壑。窃吾湘遭此亘创之际，哀哀子遗，非有亘资，何以善后，米盐公款为我三千万人民忍饥食澹所储蓄，秉必不易，利用尤殷，倘被鲸吞，此劫难复。被张贼之暴戾酷害，毒我湘人，已成惯技，独不能我同此食毛践士之败类，自杀父母之邦，甘与仇敌作狗。人之无良，至于此极！公民等对于郭人漳等此种恶劣行为，誓不承认。总之此款在张贼未去湘乱未宁以前，只可暂归湘绅保管，不得变动，俟湘事保定后，再由全省民意公决用途，此际倘来无耻之徒，希图破坏者，即视为公敌。凡我湘人，应知自卫，稍纵即逝，祈毋忽焉。湖南公民代表毛泽东等五十五人（下略）

（抄自中国革命历史博物馆）